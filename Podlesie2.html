<!DOCTYPE HTML PUBLIC "-//W3C//DTD HTML 4.0 Transitional//EN">
<HTML><HEAD><TITLE>cysterskie kamienie graniczne Podlesie</TITLE>
<META http-equiv=content-type content="text/html; charset=utf-8">
<META http-equiv=content-language content=pl>
<META content=pl name=language>
<META content="Marian Gabrowski" name=author>
<META content="cysterskie kamienie graniczne Podlesie" name=description>
<META content="cysterskie kamienie graniczne Podlesie" name=keywords>
<META content=index,follow name=robots><LINK 
href="style.css" type=text/css rel=stylesheet>
<!-- Start ga -->
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-63740180-1', 'auto');
  ga('send', 'pageview');
</script>
<!-- End ga -->
</HEAD>
<BODY text=#000000 bgColor=#ffffff><FONT face=arial>
<P class=tytul>cysterskie kamienie graniczne Podlesie
<HR>

<DIV class=marginesy>
<p class="txt"> 
dodano: 30-05-2013</p>

<p class="txt"> 
W Podlesiu (inna nazwa to Ulanowice) przed kościołem znajdują się dwa cysterskie kamienie graniczne - opisałem je <a href="ulanowice.html">tutaj</a> już kilka lat temu. Słyszałem też przekazywane mi przez Witolda Papierniaka historie o tym, że ulanowickie kamienie graniczne wykorzystywane były jako słupki do ławki: w styczniu 2005 roku pisał: <i>"Z kolei o dwóch innych kamieniach granicznych z czasów opata Innocentego Fritscha to słyszałem, że w Ulanowicach ktoś je sobie wykopał, przeniósł do ogródka przy domu i wykorzystał jako podstawę pod siedzisko ławeczki ..."</i> a także w październiku 2008 roku: <i>"Słyszałem, że ponoc te dwa kamienie z Ulanowic ktoś sobie ileś lat temu wykorzystał jako nogi pod ławeczkę na terenie swego ogródka. I chyba stamtad trafiły one pod kościół ..."</i>. Co prawda są to tylko zasłyszane informacje, ale przykręcone do ulanowickich kamieni granicznych stalowe kątowniki całkowicie zostały najprawdopodobniej w tym celu przykręcone ... 
</p>

<p class="txt"> 
I ta ciekawa historia z ławeczką byłaby sobie tylko zasłyszaną historią gdybym nie natknął się w maju 2013 roku na zdjęcia owej ławeczki - i to współczesne. Na stronie <a href="http://dolny-slask.org.pl/539703,Lubawka,Kamienie_graniczne_opactwa_krzeszowskiego.html">http://dolny-slask.org.pl/539703,Lubawka,Kamienie_graniczne_opactwa_krzeszowskiego.html</a> osoba podpisująca się inicjałami "wk" opublikowała zdjęcia obiektu <i>"Kamienie graniczne opactwa krzeszowskiego"</i> z następującym opisem: <i>"Na terenie zespołu pielgrzymkowego w Ulanowicach (obecnie Lubawka - Podlesie) są cztery dobrze zachowane kamienie (słupki) graniczne z roku 1727, kiedy to rozgraniczono ostatecznie dobra cysterskie opactwa w Krzeszowie i jezuickie (z Zaclerza)"</i>. I do tego zdjęcia znanych mi kamieni granicznych przed kościołem oraz zdjęcia ławeczki z historii Witolda Papierniaka wraz z podaną jej lokalizacją <i>"w ogrodzie Domu Opatów"</i>.
</p>

<p class="txt"> 
Przy pierwszej okazji pojawiłem się w Ulanowicach z zamiarem odszukania tej ławeczki. W tomie 9 Słownika Geografii Turystycznej Sudetów ów Dom Opatów nazwany jest pałacem opackim - niestety jest on dziś bardzo zniszczony. Przed budynkiem, dokładnie tam gdzie się spodziewałem, w ogrodzie znalazłem poszukiwaną ławeczkę. Zapytałem też o jej historię: podobno kiedyś ławka ta znajdowała się pod rosnącą kilkadziesiąt metrów dalej starą lipą a kiedy lipa ta się wywróciła ławka została przeniesiona bliżej pałacu opackiego. Deski ławki zapewne już dawno temu uległy zniszczeniu a ta współczesna, prowizoryczna jest za delikatna i dlatego musi być podparta ...
</p>

<p class="txt"> 
Ławka umieszczona jest w osi północ-południe. Kamienie graniczne są zdecydowanie większe od innych - zbliżone są raczej do kamienia granicznego z Chełmska Śląskiego. Występuje też na nich, w odróżnieniu od innych, herb cystersów. Cyfry i litery są zatarte i bardzo słabo czytelne - prawdopodobnie na kamieniu północnym znajduje się liczba "550" i litera "P" a na kamieniu południowym liczba "526" - choć równie dobrze mogą to być liczby "650" i "626". Z tyłu kamienia południowego znajduje się napis "IHS" oraz powtórzona data "1727". </p>

<p class="txt"> 
Poniżej kilka moich zdjęć z 26 maja 2013 roku:</p>

<center>
<a href="foto/ul1d.jpg"><IMG src="foto/ul1m.jpg" border=0></a>
<a href="foto/ul2d.jpg"><IMG src="foto/ul2m.jpg" border=0></a>
<a href="foto/ul3d.jpg"><IMG src="foto/ul3m.jpg" border=0></a>
<a href="foto/ul4d.jpg"><IMG src="foto/ul4m.jpg" border=0></a>
<a href="foto/ul5d.jpg"><IMG src="foto/ul5m.jpg" border=0></a>
<a href="foto/ul6d.jpg"><IMG src="foto/ul6m.jpg" border=0></a>
</center>

<hr>
<p class="txt"> 
dodano: 10-09-2015</p>

<p class="txt"> 
Na ciekawą informację na trafiłem w <a href="lit84.html">numerze 20 pisma "Bractwo Krzyżowców"</a> wydawanego przez PTTK Świdnica. Na stronie 12 znajduje się doniesienie numer 138 z dnia 21 września 1992 roku autorstwa Zygmunta Sarneckiego: <i>"(...) Przed kilkoma dniami znalazłem o czym marzyłem, to co długo szukałem - dwa słupki! Co ciekawe kilka razy w roku bywałem w tym miejscu. Są inne od znanych. Szersze i w środku liczby 1727 wyryty herb opactwa. Jeden z nich z rytem jezuickim. (...) o szczegółach wraz z wymiarami, fotografią czy rysunkami napiszę w późniejszym czasie"</i>. Doniesienie to nie zawiera co prawda informacji o lokalizacji tych słupków - ale wszystko wskazuje na to, że są to właśnie opisane wyżej dwa kamienie. 
</p>


<br>
<center><font size=2><b>
<a href="index.html" OnMouseOut="window.status='';" OnMouseOver="window.status='Powrót do strony głównej'; return true;">Wróć</a>
</font></b></center>
<br>


<HR>

 <BR>

</DIV>
<IMG src="foto/email.gif" border=0>
</BODY></HTML>
