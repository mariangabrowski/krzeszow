<!DOCTYPE HTML PUBLIC "-//W3C//DTD HTML 4.0 Transitional//EN">
<HTML><HEAD><TITLE>prezydent USA w Krzeszowie</TITLE>
<META http-equiv=content-type content="text/html; charset=utf-8">
<META http-equiv=content-language content=pl>
<META content=pl name=language>
<META content="Marian Gabrowski" name=author>
<META content="prezydent USA w Krzeszowie" name=description>
<META content="prezydent, USA, Krzeszów" name=keywords>
<META content=index,follow name=robots><LINK 
href="style.css" type=text/css rel=stylesheet>

</HEAD>
<BODY text=#000000 bgColor=#ffffff><FONT face=arial>
<P class=tytul>prezydent USA w Krzeszowie
<HR>

<DIV class=marginesy>

<p class="txt"> 
Czy to prawda, że prezydent USA był w Krzeszowie? Owszem prawda, tyle tylko, że ... w sumie nie jest aż tak źle jak w dowcipie o radiu Erewań gdzie na pytanie <i>"czy to prawda, że w Związku Radzieckim w Moskwie na Placu Czerwonym rozdają za darmo samochody?"</i> odpowiedź brzmiała: <i>"tak, to prawda, tyle tylko, że nie w Moskwie a w Leningradzie i nie na Placu Czerwonym a na Placu Zwycięstwa i nie samochody a rowery i nie rozdają a kradną".</i></p>

<p class="txt"> 
W naszym przypadku na pytanie <i>"czy to prawda, że prezydent USA był w Krzeszowie?"</i> odpowiedź zasadniczo brzmi <i>"tak, to prawda, tyle tylko, że nie był to prezydent USA a przyszły prezydent USA i nie był on w Krzeszowie a w przyszłym Krzeszowie (który wówczas nazywał się Grüssau :-)"</i>
</p>

<p class="txt"> 
W książce <a href="lit10.html">"Słownik Geografii Turystycznej Sudetów tom 8"</a> na stronach 178-179 czytamy w opisie Krzeszowa: "Bywało tu wiele znakomitości, m.in. (...) 5-7.08.1800 r. John Quincy Adams, późniejszy prezydent Stanów Zjednoczonych". Podobnie w książce Krzysztofa Mazurskiego <a href="lit8.html">"Krzeszów i okolice"</a> czytamy na stronie 17 o wybitnych postaciach które odwiedziły Krzeszów, między innymi autor wymienia "(...) oraz Johna Quincy Adamsa, ambasadora amerykańskiego w Berlinie, późniejszego prezydenta Stanów Zjednoczonych - 5-7.08.1800 r." Ale Krzysztof Mazurski jest współautorem "Słownika ..." więc informacje powinny być takie same. Zwracam tutaj uwagę na owe daty, bo w innych źródłach data wizyty Johna Quincy Adamsa w Krzeszowie jest inna.  
</p>


<p class="txt"> 
Nie jestem w stanie dziś już sobie przypomnieć gdzie znalazłem informację, że ze swojej podróży po Śląsku Adams pisał listy do swojego brata w Ameryce które zostały później opublikowane w gazecie a następnie w postaci książki. Kiedy jednak dowiedziałem się, że jeden z listów mówi o wizycie w Krzeszowie a dodatkowo książka ukazała się w polskim przekładzie - kupiłem sobie <a href="lit48.html">"Listy o Śląsku"</a> Johna Quincy Adamsa. Listy te były publikowane za zgodą autora w amerykańskim czasopiśmie "The Port Folio" w roku 1801 a w roku 1804 angielski wydawca John Budd wydał je wszystkie w postaci książkowej (autor jednak o tym nie wiedział ani na wydanie to nie wyrażał zgody). Książkę "Listy o Śląsku" przeczytałem z zainteresowaniem - a poniżej pozwolę sobie na zamieszczenie swojego komentarza do jednego z listów - listu XV o którym mowa o Kamiennej Górze i klasztorze w Krzeszowie. Niestety ale nie mogę tutaj listu w całości przytoczyć z polskiego wydania - nie chcę naruszać praw autorskich. Ale ponieważ w polskim tłumaczeniu znalazłem pewne błędy czy też nieścisłości to chcąc odszukać angielskojęzyczny oryginał zacząłem w Googlach szukać książki "Letters on Silesia". Ku mojemu miłemu zaskoczeniu na stronie <a href="http://books.google.pl">books.google.pl</a> znalazłem londyńskie wydanie Budda - po wygaśnięciu praw autorskich dostępne w ramach tego ciekawego projektu w całości. Trzeba tutaj podziękować firmie Google za tak ciekawą inicjatywę - dzięki temu mogę korzystać z książki udostępnionej przez bibliotekę w Nowym Jorku. No więc skoro mam możliwość skorzystania z owej wersji oryginalnej (Google zezwala na bezpłatne korzystanie z tych zasobów do celów niekomercyjnych) to poniżej przedstawiam jeden z listów przyszłego prezydenta - list opisujący jego wizytę w Krzeszowie. </p>

<p class="txt"> 
Interesujący nas list XV zaczyna się na stronie 145 i datowany jest na dzień 15 sierpnia 1800 roku. Wcześniej wspomniane dwie książki datują wizytę na 5-7 sierpnia 1800 roku - i chyba tamtą datę należy uznać za błędną (prawdziwą datę poznamy chyba na stronie 148). Błędny jest chyba również zapis nazwy Krzeszowa - Grüsau zamiast Grüssau. Co ciekawe w polskim tłumaczeniu na stronie 108 w wykazie niemieckich nazw użytych w angielskim pierwodruku nazwę Kamiennej Góry zamiast poprawnego u Adamsa Landeshut zmieniono na Zandeshut. Tak więc list ten napisany został w Kamiennej Górze (niem. Landeshut) do której Adams przybył z odwiedzonych wcześniej Kowar (niem. Schmiedeberg).
</p>

<center>
<img src="rysunki/145.gif">
</center><br>

<p class="txt"> 
Na stronie 146 znajduje się ciąg dalszy opisu Kamiennej Góry.
</p>

<center>
<img src="rysunki/146.gif">
</center><br>


<p class="txt"> 
Na stronie 147 znajdziemy nieco informacji na temat osoby przewodnika Adamsa po Kamiennej Górze i okolicach, którym jest Mr. Ruck, kamiennogórski kupiec.
</p>

<center>
<img src="rysunki/147.gif">
</center><br>
<p class="txt"> 
Na stronie 148 zaczyna się opis wycieczki do Krzeszowa. Warto jednak wcześniej wspomnieć, że występująca tutaj opinia Adamsa <i>"(...) Mr. Ruck is now in the first line of business in the province"</i> została ciekawie przetłumaczona w polskim wydaniu jako <i>"p. Ruck figuruje obecnie wśród czołowych biznesmenów w okręgu Krzeszowa"</i>. W ten sposób autorka tłumaczenia chyba jednak za bardzo zwiększyła rolę Krzeszowa - chyba jednak nie chodziło o okręg Krzeszowa ale raczej co najmniej Kamiennej Góry. Ale wracając do krzeszowskiej wycieczki to odbyła się ona "wczoraj", czyli 14 sierpnia; środkiem transportu była kareta. Uzyskujemu następnie od Adamsa błędną informację, jakoby fundatorem klasztoru był książę świdnicko-jaworski Bolko II (ang. Bolko the Second, Duke of Schweidnitz and Jauer), zstępny wielkiego polskiego rodu Piastów (descendant of the great Polish family of the Piasts). W angielskim oryginale występuje jeszcze data owej fundacji, rok 1292, której brak w polskim tłumaczeniu. Fundatorem krzeszowskiego klasztoru cystersów był w roku 1292 książę świdnicko-jaworski Bolko I a nie Bolko II, jego wnuk. W krzeszowskim mauzoleum kilka metrów od siebie stoją grobowce Bolka I i II, być może Adams się pomylił albo źle zrozumiał oprowadzającego go zakonnika.
</p>

<center>
<img src="rysunki/148.gif">
</center><br>

<p class="txt"> 
Na stronie 148 dowiadujemy się, że malowidła w kościele (chodzi tutaj o dzisiejszą bazylikę) są zdaniem autora " (...) in a style of mediocrity", czyli marnego stylu. Obrazy Willmanna zostały pochwalone, chociaż jego nazwisko zapisano w formie Willman zamiast Willmann.
</p>

<center>
<img src="rysunki/149.gif">
</center><br>

<p class="txt"> 
 Na następnej stronie krzeszowskie organy Adams uznaje za najlepsze na Śląsku, choć pewne zastrzeżenia jednak do ich dźwięku ma. Następnie autor wspomina o sąsiednim kościele św. Józefa (St. Joseph) przekazując informację, że został on zbudowany około siedemdziesięciu lat temu. Skoro jednak Adams odwiedził Krzeszów w roku 1800 a kościół św. Józefa wybudowano w latach 1690-1696 to budowę rozpoczęto 110 a zakończono 104 lata przed jego wizytą. Autor pomylił najprawdopodobniej wiek tego kościoła ze zwiedzanym wcześniej kościołem maryjnym - wybudowano go w latach 1728-1735 a więc budowę zaczęto 72 lata wcześniej a ukończono 65 lat przed rokiem 1800.
</p>

<center>
<img src="rysunki/150.gif">
</center><br>

<p class="txt"> 
 Na kolejnej stronie autor informuje, że klasztorna biblioteka liczy około 25.000 woluminów. Dowiadujemy się też kilku informacji na temat pewnych pozycji zauważonych przez autora: Acts of the Saints (akta świętych), Act of the Councils (akta soborów), Muratori's great collection of the Italian historians (duża kolekcja włoskich historyków Muratoriego - w polskim tłumaczeniu jest to <i>"zbiór włoskich historyków Muratorriegoy"</i> nie wiem czy jest to poprawny zapis tego nazwiska).
</p>

<center>
<img src="rysunki/151.gif">
</center><br>

<p class="txt"> 
I ostatnia strona z listu o którym mowa o Krzeszowie. Dowiadujemy się jeszcze o posiadanych przez bibliotekę pozycja bizantyjskich pisarzy oraz widzianych przez autora dwóch rękopisach: jeden napisany przez rosyjskiego generała podczas wojny siedmioletniej i drugi będący napisaną na pergaminie kopią Koranu. Liczbę klasztornych zakonników autor określa na tylko trzydziestu a liczbę poddanych w zakonnych wioskach na około czterdzieści tysięcy.
</p>

<center>
<img src="rysunki/152.gif">
</center><br>

<p class="txt"> Z innych uwag mogę wspomnieć o tym, że w opisie Barda Śląskiego (niem. Wartha) Adams chwali organy z tamtejszego kościoła przyklasztornego słowami <i>"(...) the best organ in Silesia, excepting that of Grüssau"</i> (strona 189). Choć w innych miejscach nazwa Grüssau zniekształcona jest do Grüsau to tutaj zapisana ona jest poprawnie (ale za to w polskim tłumaczeniu mamy "krzeszowickie organy" zamiast krzeszowskich).
Pełna wersja angielskojęzycznej książki z wydanymi "piracko" listami Adamsa dostępna jest pod adresem <a href="http://books.google.pl/books?id=2sQDAAAAYAAJ">http://books.google.pl/books?id=2sQDAAAAYAAJ</a>. { informacja aktualna na dzień 29-08-2008 }
</p>


<center><font size=2><b>
<a href="index.html" OnMouseOut="window.status='';" OnMouseOver="window.status='Powrót do strony głównej'; return true;">Wróć</a>
</font></b></center>
<br>


<HR>

 <BR>

</DIV>
<IMG src="foto/email.gif" border=0>
</BODY></HTML>
