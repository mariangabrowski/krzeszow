<!DOCTYPE HTML PUBLIC "-//W3C//DTD HTML 4.0 Transitional//EN">
<HTML><HEAD><TITLE>TrekBuddy</TITLE>
<META http-equiv=content-type content="text/html; charset=utf-8">
<META http-equiv=content-language content=pl>
<META content=pl name=language>
<META content="Marian Gabrowski" name=author>
<META content="" name=description>
<META content="" name=keywords>
<META content=index,follow name=robots><LINK 
href="style.css" type=text/css rel=stylesheet>

</HEAD>
<BODY text=#000000 bgColor=#ffffff><FONT face=arial>
<P class=tytul>TrekBuddy</p>
<HR>

<DIV class=marginesy>

<p class="txt"> 
Ta podstrona nie będzie związana z tematyką krzeszowską - choć pośrednio opisuję tu coś co będę chciał wykorzystać w okolicach Krzeszowa :-) Otóż w innym miejscu mojej strony można zobaczyć stare mapy Krzeszowa i okolic z których często korzystam, także w czasie wędrówek po okolicy. Pewną niedogodnością związaną z ich używaniem są niekiedy istotne zmiany jakie zaszły w terenie od czasu ich opracowania. Dla przykładu: na poniższym fragmencie mapy Chełmaska Śląskiego znalazłem dwa obiekty oznaczone krzyżem - zapewne kapliczki.
</p>

<center>
<A href="polkwitz/Schomberg_d.gif"><IMG src="polkwitz/Schomberg_m.gif" border=0></A><br>


<p class="txt"> 
Na innej mapie, której fragment widać poniżej, w mniej więcej tym samym miejscu występuje symbol krzyża z dwiema kropkami:</p>
<center>
<IMG src="polkwitz/Schomberg_d_2.gif" border=0>

<p class="txt"> 
Zgodnie z legendą tej mapy kapliczka oznaczana jest krzyżem a krzyż z dwiema kropkami to krzyż kamienny:</p>
<center>
<IMG src="polkwitz/legenda.gif" border=0>

<p class="txt"> 
Ponieważ w Chełmsku Śląskim nie ma kamiennego krzyża (pokutnego?) a przynajmniej mi nic o tym nie wiadomo chciałem go kiedyś odszukać. Niestety na miejscu okazuje się, że od czasu wydania bardziej szczegółowej mapy wybudowano w najbliższym otoczeniu linię i stację kolejową co zmieniło układ dróg. Choć obszar poszukiwań nie jest nazbyt wielki to jednak idąc przez pokrzywy i krzaki wcale nie tak łatwo zorientować się w swojej dokładnej pozycji (w sumie nie znalazłem tych kapliczek ale albo nie trafiłem dokładnie w to miejsce albo ich nie ma). Przydatny byłby oczywiście GPS - ale nie z mapą samochodową kraju lecz z tą mapą na której zaznaczono poszukiwany obiekt. Podobnie o nawigacji zacząłem myśleć kiedy idąc granicą dookoła Okrzeszyna zgubiłem słupki graniczne i "brnąłem" w pokrzywach wyższych niż ja w poszukiwaniu prawidłowej drogi. Niestety nawigacja samochodowa nie będzie tutaj najlepszym rozwiązaniem ...
</p>

<p class="txt"> 
I tu właśnie pojawia się program TrakBuddy. Wprawdzie kiedyś o takim programie słyszałem ale nie miałem na czym go uruchomić, więc zostawał on tylko teorią. Kiedy jednak ostatnio "zainwestowałem" 1,00 PLN w telefon Nokia 5230 z nawigacją postanowiłem poeksperymentować TrakBuddy-m. Jako królik doświadczalny posłużyła mi linia kolejowa z Polkowic do Rudnej a właściwie jej fragment do zbiornika Żelazny Most. Wspomniana linia kolejowa została niemal w całości rozebrana kilkadziesiąt lat temu. Aby zlokalizować jej dawny przebieg w terenie odszukałem w Sieci starą mapę okolic Polkowic - poniżej mapa z zasobów <A href="http://mapy.amzp.pl/">Archiwum Map Zachodniej Polski</a> - jest to mapa topograficzna Messtischblatt w skali 1:25000, arkusz 4462 Polkwitz lub Herwegen - bo takie nazwy miały Polkowice przed wojną.
</p>

<center>
<A href="polkwitz/4462_Herwegen_1925.jpg"><IMG src="polkwitz/mapa_1925.gif" border=0></A><br>

<p class="txt"> 
W tym miejscu pozwolę sobie na krótki opis tej linii kolejowej. Decyzję o budowie linii kolejowej z Rudnej do Polkowic zatwierdzono 15 czerwca 1898 roku, budynek stacji otwarto pod koniec 1899 roku a 11 kwietnia 1900 roku nastąpił odbiór i kontrola ruchu na tym odcinku, kolej oddano do użytku publicznego 13 kwietnia 1900 roku. Przewóz pasażerski i towarowy odbywał się na odcinku 18 km tym samym pociągiem. Po zakończeniu II Wojny Światowej linię uruchomiono dopiero po trzyletniej przerwie w roku 1948. Początkowo kursowały tylko pociągi towarowe do których w późniejszym czasie doczepiono trzy wagony osobowe i wagon pocztowy dzięki czemu można było się dostać do stacji węzłowej Rudna Gwizdanów. Ze względu na małe natężenie ruchu pasażerskiego w roku 1965 został on zlikwidowany. Ruch towarowy na odcinku Rudna Gwizdanów do Polkowic odbywał się grudnia 1975 roku a w styczniu 1976 został on ostatecznie zlikwidowany. Wszystkie powyższe daty podaję za "Historią Polkowic"  Wojciecha Machnickiego. Niewątpliwie ostatecznie o losie linii kolejowej przesądziła rozpoczęta w 1974 roku budowa największego w Europie zbiornika odpadów poflotacyjnych "Żelazny Most" który linia przecina w poprzek.
W prawym dolnym rogu mapy widoczna jest wspomniana linia - na poniższym fragmencie mapy zaznaczona na czerwono.
</p>
<IMG src="polkwitz/fragment_mapa_1925.gif" border=0>

<p class="txt"> 
Aby z takiego skanu korzystać w programie TrakBuddy należy przygotować specjalną mapę w formacie obsługiwanym przez tę aplikację, co sprowadza się do kalibracji mapy w programie OziExplorer i jej "pocięciu" na małe kawałki za pomocą programu TBCutter - obie aplikacje można za darmo pobrać z Sieci. Pewnym problemem jest stan mapy źródłowej - jak widać na skanie są to luźne fragmenty przyklejone do płótna. Aby zlikwidować powstałe w ten sposób przesunięcia poszczególnych części wyciąłem w programie graficznym poszczególne fragmenty i kalibrowałem każdy z nich osobno - w ten sposób przygotowałem sobie mapki o nazwach "Polkwitz", "Trebitsch", "Tarnau" i "Kummernick". Sama klibracja sprowadza się do wskazania współrzędnych geograficznych przynajmniej dwóch punktów na mapie. Ja zdecydowałem się na porównanie zawartości starej mapy z współczesną zawartością strony geoportal.gov.pl i wskazałem współrzędne punktów które uznałem za niezmienione - były to charakterystyczne skrzyżowania dróg. Oczywiście błędy popełnione na tym etapie będą źródłem późniejszych błednych wskazań na mapie. Rozsądne też wydaje się wskazanie punktów możliwie jak najbardziej odległych po przekątnej, ale nie zawsze jest to możliwe.
</p>

<p class="txt"> 
Wyposażony w tak przygotowane mapy wyruszyłem w teren w celu zweryfikowania przydatności takiego rozwiązania w praktyce - poniżej można zobaczyć efekty moich trzech "wycieczek", bo ten fragment linii podzieliłem sobie na trzy etapy:<br><br>
<A href="etap1.html">etap 1 - od ul. Przemysłowej do ul. Brackiej</a><br>
<A href="etap2.html">etap 2 - od ul. Polnej do ul. Przemysłowej</a><br>
<A href="etap3.html">etap 3 - od zbiornika Żelazny Most do ul. Polnej</a><br>
</p>

<br>
<center><font size=2><b>
<a href="index.html" OnMouseOut="window.status='';" OnMouseOver="window.status='Powrót do strony głównej'; return true;">Wróć</a>
</font></b></center>
<br>


<HR>

 <BR>

</DIV>
<IMG src="foto/email.gif" border=0>
</BODY></HTML>
